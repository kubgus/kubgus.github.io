---
layout: "../../../layouts/blog-layout.astro"
title: "Novinky v Knižnom Svete: Robert Sharma a Jeho Pohľad na Bohatstvo"
description:
    "Voňahdy mi bola odporučená nedávno vydaná kniha od Roberta Sharmu s
    názvom Bohatstvo, ktoré si za peniaze nekúpite. Pre svoju aktuálnu a
    relevantnú tému ma prirodzene veľmi zaujala. V dnešnej dobe je smrteľne
    dôležité sa nezameriavať vo svojom osobnom raste len na peniaze.
    Taký prístup totiž môže aj napriek hmotnému bohatstvu priniesť človeku
    veľkú nespokojnosť vo vzťahoch, duchovnom živote alebo zdraví.
    Ja som si vybral napísať tento článok o Sharmovej piatej forme bohatstva,
    peniazoch."
image: {
    src: "/images/banners/reading-a-book-1.webp",
    alt:
        "ChatGPT: Generate an image of a curious reader
        reading a self-help book"
}
date: 2024-10-09
author: "Jakub Gustafik"
---

![Predný obal knihy](https://mrtns.sk/tovar/_l/2571/l2571009.jpg?v=17284465212)

## "Peniaze?!"

Peniaze sú zaujímavou kapitolou práve kvôli svojej kontradikcii s názvom knihy.
Sharma túto kapitolu však poníma skôr ako návod na správne finančné návyky
ako na samotné zarábanie peňazí.

Inklúzia tejto kapitoly zdôrazňuje dôležitosť peňazí ako iba jednej
z mnohých foriem bohatstva, na ktoré sa treba zameriavať.

## Nedostatky knihy

### "Encyklopédia všetkého, a zároveň ničoho"

Sharmova kniha sa snaží pokryť obrovské množstvo tém, do ktorých sa však
nikdy hlbšie neponorí. Pri každom podnadpise som sa cítil, ako keby som sa
ponáral do nového vzrušujúceho deja, keď som sa akurát dostával k zápletke
predošlého.

Dôsledkom obšírnosti tejto knihy bolo to, že som sa z nej skoro nič nenaučil.
Čítal som dookola veci, ktoré som už dávno vedel.

Čo tomuto faktu nepomáha je, že Sharma často používa niečo, čo som nazval
"slovné omáčky". Tento štýl písania spôsobuje to, že myšlienka knihy,
ktorú by kľudne bolo možné vyjardiť aj na 20 stranách, je roztiahnutá na ohromujúcich
420 strán, ktoré pridávajú hlavnej myšlienke len nízku hodnotu a ďalej
prehlbujú pocit strateného času pri čítaní tejto knihy.

### Sharmove "Rozprávky"

Popri čítaní knihy ma obzvlášť zaujali autorove príbehy, práve pomocou
ktorých často prezentuje svoje myšlienky a zásady pod zámienkou lepšieho
predania myšlienky čitateľovi.

Tieto príbehy však často vytvárajú "vákuum" reálneho obsahu. Časmi za zdá,
že je kniha **zámerne písaná tak, aby prioritizovala kvantitu** slov nad
kvalitou a originalitou samotných myšlienok a ponaučení.

Tento príklad nádherne zdôrazňuje moju pointu:

> "Keby sme teraz spolu sedeli v mojej knižnici pred blčiacim ohňom, načrtol
> by som pre vás model z mojej mentorskej metodiky na inú servítku,
> vyzeral by asi takto..."

Napriek tomu, že si uvedomujem, že niektorým ľudom podobný štýl písania môže
pomôcť lepšie pochopiť myšlienku, mi prišlo takéto naťahovanie myšlienky
nadmerné a miestami až zúfalé.

Nevedel som sa zbaviť pocitu, že kniha je písaná skôr aby naplnila nejaké
kvóty slov než aby čitateľovi poskytla hodnotu.

## Čo som si z knihy odniesol?

Kniha ma zaujala hlavne tým, že jasne zdôrazňovala zásady, ktorými sa chcem
riadiť. Napriek nevhodnej forme podania som si našiel rôzne citáty, ktorými
by som sa rád riadil.

Tu sú niektoré, ktoré som si zapísal:

> "Pozerajte sa na víťazstvo niekoho iného ako na vlastné."

> "Návyky sú mocnejšie ako IQ."

> "Rozvážny človek sa prispôsobí svetu; ten nerozvážny zotrvá pri snahe
> prispôsobiť svet sebe. Preto všetok pokrok závisí od nerozvážneho človeka."

> "Vyjadrujte sa ako líder, nie obeť."

Tento posledný citát so mnou obzvlášť rezonoval, lebo som sa v minulosti
venoval princípom *autosugescie* a dôležitosti našich slov a myšlienok
v procese úspechu. Vracia sa to však späť k pointe, že kniha mi nič nové
nepriniesla a skôr mi len "pripomenula" princípy, ktoré už poznám.

*A znova- to by vôbec nebola zlá vec, keby ich kniha neprezentovala v
predom spomínaných "slovných omáčkach".*

## Komu by som knihu odporučil?

Aj napriek nedostatkom tejto knihy by som ju odporučil ľuďom, ktorí sa
chcú naučiť niečo aj o nemateriálnom bohatstve ako nejakú formu vstupu do
tohto sveta.

Akonáhle má však už niekto v tejto téme nejaký základ, kniha ho pravdepodobne
bude nudiť a existujú aj lepšie možnosti, po ktorých by mohol siahnuť.

## Verdikt

Táto kniha zaujme človeka, ktorý si chce skôr utvrdiť alebo zrekapitulovať
kvalitné hodnoty a dobré životné zásady alebo niekoho, kto sa
oblasti, ktorej sa táto kniha venuje, práve len venovať začína.

Nevýhodou knihy je, že trpí riedkosťou obsahu a jej čítanie by niektorí
mohli označiť sa stratu času.

Osobne by som povedal, že na trhu existujú v tomto žánri aj kvalitnejšie
knihy, ktoré by si čitateľ mohol vybrať.

### Alternatívy

Ku koncu tohto článku by som chcel vyzdvinúť a odporučiť niektoré alternatívy
z mojej osobnej knižnice v podobnom žánri:

- Dale Carnegie - How to Win Friends and Influence People
- Napoleon Hill - Think and Grow Rich
- David J. Schwartz - The Magic of Thinking Big
